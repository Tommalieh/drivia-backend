[
  {
    "title": "Il sorpasso",
    "text": "Il sorpasso è la manovra mediante la quale un veicolo supera un altro veicolo, un animale o un pedone in movimento o fermi sulla corsia o sulla parte della carreggiata destinata normalmente alla circolazione. Il sorpasso va effettuato di norma a sinistra.\nLa pericolosità del sorpasso è determinata da\n- rischio di urtare altri veicoli che manifestano l'intenzione di compiere la stessa manovra\n- rischio di collisione con il veicolo da sorpassare in fase di avvicinamento, affiancamento e di rientro\n- rischio di urto frontale con un veicolo che provenga dal senso contrario\n- ridotta larghezza della carreggiata",
    "imageUrl": "https://old.guidaevai.com/assets/frontend/onepage/img/simboli/manuale-patente.jpg",
    "order": 1
  },
  {
    "title": "Il conducente che intende sorpassare deve:",
    "text": "- accertarsi che la visibilità sia tale da consentire la manovra senza pericolo\n- accertarsi che la manovra possa compiersi senza costituire intralcio\n- accertarsi che la strada sia libera per consentire la completa esecuzione del sorpasso\n- accertarsi che la larghezza della carreggiata lo consenta\n- accertarsi che nessun veicolo provenga dalla direzione opposta\n- accertarsi che i veicoli che seguono o precedono non abbiano iniziato o segnalato di voler compiere analoga manovra\n- accertarsi che non vi siano segnali che lo vietino\n- valutare lo spazio necessario per la manovra anche in relazione alla differenza di velocità tra il proprio veicolo e quello da sorpassare, nonché alla lunghezza dei due veicoli\nQuindi:\n- segnalare la manovra ai conducenti che seguono azionando l'indicatore di direzione sinistro. E' possibile avvertire quelli che precedono con il clacson (ove consentito) oppure con il lampeggio dei proiettori abbaglianti affinché non inizino la medesima manovra\n- regolare la velocità in relazione a quella del veicolo da sorpassare e tenere una adeguata distanza laterale da esso\n- dopo aver effettuato il sorpasso riportarsi a destra appena possibile (segnalando la manovra con l'indicatore di direzione destro) senza creare pericolo o intralcio, controllando la posizione del veicolo sorpassato attraverso gli specchietti retrovisori. E' necessario evitare di stringere o tagliare la strada al veicolo sorpassato e lasciare una distanza di sicurezza proporzionale alla sua velocità.\nDopo aver eseguito una prima manovra di sorpasso, in strade ad almeno due corsie per senso di marcia, è possibile eseguirne un'altra senza rientrare a destra, se non si crea intralcio.",
    "imageUrl": "https://old.guidaevai.com/assets/frontend/onepage/img/simboli/manuale-patente.jpg",
    "order": 2
  },
  {
    "title": "Il conducente del veicolo da sorpassare deve",
    "text": "- agevolare la manovra di sorpasso e non accelerare\n- nelle strade ad una corsia per senso di marcia, deve tenersi il più vicino possibile al margine destro\n- non gareggiare in velocità con il veicolo sorpassante\n- se guida un veicolo molto lento, ha l'obbligo di fermarsi appena possibile per far defluire il traffico\n- se si viene sorpassati mentre sopraggiunge un veicolo dal senso opposto, è consigliabile ridurre la velocità e spostarsi il più vicino possibile al margine destro della carreggiata\nSe si viene sorpassati ed avviene un incidente, si può avere una parte di responsabilità, se non si è fatto il possibile per facilitare la manovra di sorpasso.\nNon è vero che ha l'obbligo di ridurre sempre la propria velocità o inserire marce più basse per facilitare il sorpasso.",
    "imageUrl": "https://old.guidaevai.com/assets/frontend/onepage/img/simboli/manuale-patente.jpg",
    "order": 3
  },
  {
    "title": "Lo spazio necessario alla manovra di sorpasso",
    "text": "- è importante ai fini della sicurezza stradale\n- aumenta quando si vuole sorpassare una colonna di veicoli\n- aumenta all'aumentare della lunghezza di uno dei due veicoli (sorpassante o sorpassato)\n- aumenta se il veicolo da sorpassare accelera\n- dipende dalla differenza di velocità tra il veicolo sorpassante e quello sorpassato: è maggiore se vi è poca differenza di velocità tra i veicoli\nLa distanza di sicurezza va rispettata anche quando si inizia la manovra di sorpasso",
    "imageUrl": "https://old.guidaevai.com/assets/frontend/onepage/img/simboli/manuale-patente.jpg",
    "order": 4
  },
  {
    "title": "Quando si può sorpassare",
    "text": "E' vietato il sorpasso:\n- in presenza di segnali che lo vietino\n- quando non si dispone di uno spazio libero o visibilità sufficiente\n- quando il veicolo che segue o quello che precede abbia già iniziato la manovra di sorpasso\n- se si deve valicare la striscia longitudinale bianca continua semplice o doppia\n- in prossimità delle curve e dei dossi (nel tratto ascendente) su strade a due corsie a doppio senso di marcia\n- nei passaggi a livello senza barriere (tranne il caso in cui la circolazione sia regolata da semafori)\n- agli incroci non regolati\n- sulle corsie di accelerazione o di decelerazione\n- in tutti i casi di scarsa visibilità\n- di un veicolo che ne stia superando un altro, se ciò impone di spostarsi sul lato riservato all'altro senso di marcia\n- di veicoli fermi o in lento movimento ai passaggi a livello o ai semafori, se bisogna impegnare la semicarreggiata opposta\n- di veicoli in lento movimento a causa di congestione della circolazione quando, a tal fine è necessario spostarsi sul lato riservato all'altro senso di marcia\n- di un veicolo che abbia rallentato o si sia arrestato in corrispondenza di un passaggio pedonale per consentire l'attraversamento di pedoni\n- se il veicolo da superare si è fermato per dare precedenza ai pedoni, anche fuori dagli attraversamenti pedonali\n- di veicoli della polizia, vigili del fuoco, ambulanze solo se in servizio di emergenza\n- a destra di un tram/filobus fermo se non c'è il salvagente\nÈ consentito sorpassare un'auto della Polizia, se non è in servizio di emergenza e non vi sono altri tipi di impedimenti.\nNon è vero che è vietato di notte, nei centri urbani con pubblica illuminazione insufficiente, in corrispondenza dell'uscita di un pubblico parcheggio, in prossimità degli ospedali o in prossimità delle stazioni di servizio.\nIl sorpasso in prossimità di un incrocio è consentito:\n- nelle intersezioni regolate da agenti del traffico o segnalazione semaforica\n- se la strada è a precedenza purché a due carreggiate separate e le corsie siano delimitate dall'apposita segnaletica orizzontale\n- se si supera un veicolo a due ruote non a motore e non si invade il lato riservato al senso opposto\nIl sorpasso in prossimità di un dosso è consentito:\n- su strade a senso unico\n- su strade a doppio senso ad almeno due corsie per senso di marcia\n- su strade a carreggiate separate\n- su strade a doppio senso con due corsie, solo sul tratto discendente (in discesa) del dosso\nIl sorpasso a destra è consentito:\n- quando il conducente del veicolo che precede ha segnalato l'intenzione di voler svoltare a sinistra o accostare a sinistra su una strada a senso unico\n- quando si sorpassa un filobus/tram che marcia al centro della strada oppure è fermo per la salita e la discesa di passeggeri solo in presenza del salvagente\n- nelle intersezioni regolate da semaforo, se il veicolo da sorpassare ha indicato di voler svoltare a sinistra ed ha iniziato la manovra\nNon è vero che la manovra di sorpasso può effettuarsi a destra sulle autostrade.\nNon è vero che Il sorpasso tra motocicli si può effettuare sia a destra che a sinistra.",
    "imageUrl": "https://old.guidaevai.com/assets/frontend/onepage/img/simboli/manuale-patente.jpg",
    "order": 5
  },
  {
    "title": "Sorpasso in autostrada",
    "text": "Durante un sorpasso in autostrada può essere motivo di incidente:\n- la scarsa attenzione posta ai veicoli che seguono\n- l'insufficiente distanza di sicurezza\n- l'improvviso spostamento sulla corsia di sorpasso di uno dei veicoli che precedono\n- mantenersi troppo a lungo sulla corsia di sorpasso\n- il forte vento laterale che compromette la stabilità dei veicoli\n- il sorpasso che viene effettuato accodandosi ad un veicolo che sta sorpassando",
    "imageUrl": "https://old.guidaevai.com/assets/frontend/onepage/img/simboli/manuale-patente.jpg",
    "order": 6
  }
]