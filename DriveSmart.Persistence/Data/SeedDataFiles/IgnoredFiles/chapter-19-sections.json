[
  {
    "title": "Airbag",
    "text": "E' un dispositivo costituito da un cuscino gonfiabile di nylon o altro materiale sintetico. In caso di incidente stradale con urto violento grazie al comando di un sensore si espande in pochi millisecondi tra gli occupanti e la struttura del veicolo.\nQuesto dispositivo può essere pericoloso se non si indossa la cintura di sicurezza. Quindi non è vero che se il veicolo è dotato di aribag forntali e laterali si può fare a meno di allacciare la cintura di sicurezza.\nIl dispositivo non può funzionare quando la chiave del dispositivo non è inserita e può essere talvolta disattivabile.\nNon è vero che deve essere gonfiato periodicamente per verificarne l'efficienza e che può essere tarato.\nNei veicoli dotati di airbag con comando di disabilitazione, prima di sistemare sul sedile anteriore un seggiolino per bambini (schienale rivolto verso il parabrezza), bisogna disattivare l’airbag.\nSe un'autovettura è munita di airbag, è possibile trasportare bambini sul sedile anteriore assicurati ad idoneo seggiolino solo se il veicolo è dotato di comando per disattivare l'airbag stesso.\nMA ATTENZIONE E' VERO ANCHE IL QUIZ CHE DICE:\nNei veicoli che non sono muniti del comando per disabilitare l’airbag dal lato passeggero, il seggiolino per bambini non deve essere sistemato sul sedile anteriore, con lo schienale rivolto verso la strada.",
    "imageUrl": "https://old.guidaevai.com/assets/frontend/onepage/img/simboli/manuale-patente.jpg",
    "order": 1
  },
  {
    "title": "Sistemi di ritenuta per bambini",
    "text": "I sistemi di ritenuta devono essere di tipo omologato e mantenuti sempre efficienti.\nI bambini di età inferiore a 3 anni non possono viaggiare su autovetture sprovviste degli idonei sistemi di ritenuta.\nI bambini di età superiore ai 3 anni possono viaggiare:\n- sui sedili anteriori di un'autovettura sprovvista di sistemi di ritenuta, solo se la loro statura supera 1,50 metri e indossano le cinture di sicurezza\nI sistemi di ritenuta per bambini sono classificati in gruppi, in funzione del peso del bambino che possono accogliere",
    "imageUrl": "https://old.guidaevai.com/assets/frontend/onepage/img/simboli/manuale-patente.jpg",
    "order": 2
  },
  {
    "title": "Cinture di sicurezza",
    "text": "Le cinture di sicurezza servono, in caso di incidente a trattenere il corpo allacciato al sedile, evitando che vada ad urtare le parti interne della vettura o peggio venga proiettato all'esterno della autovettura in caso di urto violento. Limitano perciò i danni al conducente ed ai passeggeri in caso di incidente.\nDevono essere indossate sia dal conducente che dai passeggeri delle autovetture che ne siano dotate in qualsiasi situazione di marcia (anche a basse velocità).\nLe cinture devono essere di tipo approvato e omologato.\nIl conducente è tenuto ad assicurarsi della costante efficienza delle cinture con un frequente controllo del loro stato di consumo e con la sostituzione quando siano state sottoposte ad una violenta sollecitazione in caso d'urto.\nNon hanno l'obbligo indossare le cinture di sicurezza:\n- istruttori di guida nello svolgimento della loro attività;\n- donne in stato di gravidanza, con certificato delle particolari condizioni di rischio;\n- persone affette da malattie particolari, con certificato rilasciato dalla A.S.L. (Azienda Sanitaria Locale).\nNon è vero che:\n- l'uso delle cinture consente il trasporto di bambini sui sedili anteriori in braccio ad un adulto senza pericoli\n- l'arrotolatore può essere modificato o disattivato se crea fastidio\n- le persone obese possono utilizzare appositi strumenti che evitano che la cintura di sicurezza stia aderente al corpo\n- la spia che indica il mancato agganciamento delle cinture può essere disabilitata dal conducente con apposito comando posto sul cruscotto.",
    "imageUrl": "https://old.guidaevai.com/assets/frontend/onepage/img/simboli/manuale-patente.jpg",
    "order": 3
  },
  {
    "title": "Il casco",
    "text": "Ha lo scopo di evitare l'urto diretto del capo contro corpi contundenti, limitando le lesioni in caso di incidente; esso non è però in grado di assorbire totalmente urti violenti.\nIl casco integrale protegge anche il viso da traumi e lesioni.\nE' bene che sia dotato di visiera che protegge viso e occhi da impatti con insetti, ma deve garantire la perfetta visione con qualunque condizione di luce o illuminazione; essa va sostituita se rigata o danneggiata. Il sistema di aerazione del casco consente di limitare il pericolo di appannamento della visiera.\nDeve essere di tipo omologato e di taglia adatta alla persona.\nPuò essere utilizzato solo se integro e deve essere ben allacciato per evitare di perderlo in caso d'urto, indossato in modo errato o senza averlo allacciato correttamente può comportare gravi rischi alla salute in caso di caduta o incidente.\nSubisce un processo di invecchiamento dovuto a luce e calore.\nLa sua pulizia deve essere effettuata con detersivi non corrosivi e non con solventi che potrebbero compromettere al robustezza della calotta esterna.\nIl casco deve essere sostituito dopo che abbia subito un forte urto, anche se non mostra deformazioni sulla calotta esterna.\nNon è consentito apporre adesivi di qualunque tipo.\nL'uso del casco è obbligatorio per i conducenti di ciclomotori a due ruote senza limiti di età e tutti i conducenti ed i passeggeri di motocicli.\nNon è invece obbligatorio per i conducenti di tricicli con carrozzeria chiusa (motocarri) e di motocicli dotati di idonea cellula di sicurezza.\nDeve essere indossato anche a bordo dei quadricicli a motore privi di carrozzeria (Quad)\nIl casco deve essere utilizzato anche per spostamenti brevi e a bassa velocità.\nIl conducente che non indossa il casco è soggetto alla decurtazione di punti dalla patente di guida.",
    "imageUrl": "https://old.guidaevai.com/assets/frontend/onepage/img/simboli/manuale-patente.jpg",
    "order": 4
  },
  {
    "title": "Stivali ad uso motociclistico",
    "text": "Gli stivali ad uso motociclistico permettono una giusta protezione di piedi e caviglie quando si è alla guida di veicolo a due ruote.\nEssi:\n- riducono gli effetti di distorsioni in caso di appoggio impreciso dei piedi\n- proteggono le articolazioni della caviglia dal freddo,\n- proteggono i piedi da abrasioni sull'asfalto in caso di caduta\nSono privi di nastri liberi o stringhe per evitarne l'aggancio alle pedivelle dei motocicli e sono progettate per non scalzarsi in caso di caduta.\nGli stivali ad uso motociclistico sono omologati secondo norme internazionali.\nNon è vero che:\n-  possono essere sostituiti da scarpe da trekking in alta montagna\n- coprono la gamba sin sopra il ginocchio\n- sono realizzati in gomma ignifuga\n- hanno la suola in acciaio",
    "imageUrl": "https://old.guidaevai.com/assets/frontend/onepage/img/simboli/manuale-patente.jpg",
    "order": 5
  },
  {
    "title": "Guanti da motociclisti",
    "text": "Guidando ciclomotori o motocicli è consigliabile utilizzare guanti protettivi per le mani (indipendentemente dalla stagione):\n- proteggono in particolar modo il dorso della mano in caso di impatto con corpi duri\n- proteggono il palmo della mano in caso di caduta con strisciamento sull'asfalto\n- garantiscono la giusta sensibilità durante la guida e una presa più sicura sui comandi\nPossono avere imbottiture diverse a seconde della stagione.\nHanno speciali sistemi di aggancio per impedire il loro sfilamento in caso di caduta\nNon è vero che:\n- senza guanti si può intervenire più rapidamente sui comandi\n- possono essere sostituiti da guanti da sci\n- coprono anche il gomito",
    "imageUrl": "https://old.guidaevai.com/assets/frontend/onepage/img/simboli/manuale-patente.jpg",
    "order": 6
  },
  {
    "title": "Giacche a uso motociclistico",
    "text": "Garantiscono un'adeguata protezione all'abrasione in caso di scivolamento sull'asfalto, in quanto hanno inserti rigidi protettivi in corrispondenza delle articolazioni.\nGli indumenti ad uso motociclistico omologati sono sottoposti a prove di resistenza al taglio e all'abrasione da impatto.\nNon è vero che:\n- non sono previste per uso estivo\n- devono essere unicamente di colore nero per essere omologate\n- sono sottoposti a prove di resistenza e lavaggio",
    "imageUrl": "https://old.guidaevai.com/assets/frontend/onepage/img/simboli/manuale-patente.jpg",
    "order": 7
  },
  {
    "title": "Poggiatesta",
    "text": "Il poggiatesta è un dispositivo di sicurezza. Se viene regolato correttamente, sia in altezza che in inclinazione, è utile per prevenire il 'colpo di frusta'.\nNon è vero che è utile per rilassare la muscolatura durante la guida.",
    "imageUrl": "https://old.guidaevai.com/assets/frontend/onepage/img/simboli/manuale-patente.jpg",
    "order": 8
  }
]